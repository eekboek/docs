[%# $Id$ %]

<h2>Het opzetten van de werkomgeving</h2>

<p>EekBoek versie 2 werkt met een administratie directory, dit is een
directory waar alle administratiebestanden worden ondergebracht. De
standaardplek voor deze directory is afhankelijk van het gebruikte
platform. Onder Linux systemen is dit de directory
<code>.eekboek/admdir</code> in de home-directory van de gebruiker.
Deze directory kan worden gewijzigd in het <a href="../config.html#general_admdir">configuratiebestand</a>.

<p>Elke administratie heeft een naam, en een korte code. Deze laatste
wordt bij het aanmaken van de administratie afgeleid van de naam. De
code wordt gebruikt om een subdirectory in de administratie directory
aan te maken waar de bestanden van deze administratie geplaatst gaan
worden. Ook wordt de code gebruikt als naam voor de database waarin de
administratie wordt onderhouden.</p>

<p>Wanneer een van de EekBoek programma's wordt opgestart zal deze
eerst in de administratie directory kijken welke administraties daar
zijn aangemaakt. U kunt dan een van deze administraties kiezen om mee
te gaan werken, of om een nieuwe administratie aan te maken. Als er
geen administraties beschikbaar zijn wordt automatisch de wizard voor
het aanmaken van een nieuwe administratie gestart.</p>

<p><strong>Let op:</strong> Uit compatibiliteit met vorige versies zal
de EekBoek shell <code>ebshell</code> onmiddelijk tot uitvoering
overgaan wanneer in de huidige directory een configuratiebestand
aanwezig is. Om in dit geval de administratieselectiewizard te
activeren dient de command line optie <code>--wizard</code> te worden
meegegeven.</p>

<h3>Het aanmaken van een nieuwe administratie</h3>

<p>Met de wizard kunt u met het beantwoorden van enkele eenvoudige
vragen een nieuwe administratie opzetten. U kunt daarbij kiezen uit
een van de meegeleverde sjabloonadministraties, de EekBoek
voorbeeldadministratie, of een compleet lege minimale
administratie.</p>

<p><i>Als u voor het eerst met EekBoek gaat werken is het zeer aan te
raden om eerst een voorbeeldadministratie aan te maken en daarmee van
alles uit te proberen. Op deze manier raakt u snel vertrouwd met de
wijze waarop EekBoek werkt.</i></p>

<p>Een voorbeeld van het aanmaken van een administratie. Op alle
vragen wordt het standaardantwoord geaccepteerd door het indrukken van
de Enter toets. Door een vraag met een &lsquo;-&rsquo; teken te
beantwoorden gaat de wizard terug naar de vorige vraag.</p>

<blockquote class="code">$ ebshell
EekBoek 2.00.00 -- Copyright 2005-2010 Squirrel Consultancy

Geef een unieke naam voor de nieuwe administratie. Deze wordt
gebruikt voor rapporten en dergelijke.

Naam [Mijn eerste EekBoek]: 

Geef het boekjaar voor deze administatie. De administatie
begint op 1 januari van het opgegeven jaar.

Begindatum <1990..2020> [2010]: 

Geef een unieke code voor de administratie. Deze wordt gebruikt
als interne naam voor de database en administratiefolders.
De standaardwaarde is afgeleid van de administratienaam en de
begindatum.

Code [mijn_eerste_eekboek_2010]: 

U kunt een van de meegeleverde sjablonen gebruiken voor uw
administratie.

  1: Lege administratie
  2: Eenmanszaak (ZZP)
  3: BV / NV
  4: Ondernemer
  5: EekBoek voorbeeldadministratie
  6: Vereniging / Stichting

Sjabloon <1..6> [5]: 

Kies het type database dat u wilt gebruiken voor deze
administratie.

  1: postgres
  2: sqlite

Database <1..2> [2]: 

Gereed om de administratieve bestanden en de database aan te maken.

Doorgaan [Ja]: 
EekBoek 2.00.00 -- Copyright 2005-2010 Squirrel Consultancy
%Lege database mijn_eerste_eekboek_2010 is aangemaakt
...

De administratie is aangemaakt. U kunt meteen aan de slag.
</blockquote>

<p>Hierna krijgt u de prompt van de EekBoek shell en kunt u opdrachten
ingeven.</p>

<p>Het aanmaken van een administratie met de GUI verloopt op eenzelfde
wijze.</p>

<p>Als de wizard gereed is met het aanmaken van de administratie dan
vindt u in de administratie directory een subdirectory met de naam
<code>mijn_eerste_eekboek_2010</code>, met daarin de volgende bestanden:</p>

<ul>
<li><code>eekboek.conf</code> - het administratie-specifieke
    configuratiebestand;
<li><code>schema.dat</code> - de administratiegegevens;
<li><code>relaties.eb</code> - de relaties (debiteuren en
    crediteuren);
<li><code>opening.eb</code> - de openingsbalans;
<li><code>mutaties.eb</code> - de mutaties (boekingen). Dit bestand
    zal leeg zijn tenzij u heeft gekozen een voorbeeldadministratie
    aan te maken.
</ul>
<p>De volgende secties van de documentatie beschrijven wat er in deze
bestanden moet komen.</p>

<a name="sampledb"></a><h4>De voorbeeldadministratie</h4>

<p>De bestanden van de voorbeeldadministratie kunt u hier inzien::</p>

<ul>
<li><a href="../intro/schema.dat"><code>schema.dat</code></a> - de administratiegegevens;
<li><a href="../intro/relaties.eb"><code>relaties.eb</code></a> - de relaties (debiteuren en
    crediteuren);
<li><a href="../intro/opening.eb"><code>opening.eb</code></a> - de
    openingsgegevens. Als uw voorbeeldadministratie met de wizard is
    aangemaakt zal de naam van de administratie en de begindatum zijn
    aangepast aan de in de wizard opgegeven waarden;
<li><a href="../intro/mutaties.eb"><code>mutaties.eb</code></a> - de
    mutaties.
</ul>

<a name="wizzywiz"></a><h4>Meerdere administratie directories</h4>

<p>Als u een configuratiebestand maakt met daarin de sectie
&lsquo;general&rsquo; waarin de settings <code>admdir</code> alsmede
<code>wizard=1</code>, en u start een van de EekBoek programma's op
waarbij u dit configuratiebestand meegeeft aan de --config command
line optie, dan zal het programma de selectiewizard opstarten in de
opgegeven administratie directory. Op deze wijze kunt u meerdere
groepen van administraties beheren.</p>

