[%# $Id$ %]

<h2>Het aanmaken van de database</h2>

<p>Elke administratie wordt opgeslagen in een eigen database. De
eerste stap in het opzetten van een administratie is daarom het
aanmaken van de database. Deze handeling moet buiten EekBoek worden
uitgevoerd, omdat er geen database-onafhankelijke manier is om
databases aan te maken.</p>

<p>EekBoek databases dragen namen die alle beginnen met het
voorvoegsel '<code>eekboek_</code>', dit om ze te kunnen onderscheiden
van andere, niet-EekBoek databases die op het systeem aanwezig kunnen
zijn.</p>

<p>Het aanmaken van een '<code>test</code>' database in PostgreSQL
kan met de volgende systeemopdracht:</p>

<blockquote class="code">createdb eekboek_test</blockquote>

<p>PostgreSQL werkt standaard met UNICODE data. Indien de
administratiegegevens zijn gesteld in de ISO Latin1 tekenset dient bij
het aanmaken van de database de command line optie '<code>-E</code>'
te worden meegegeven:</p>

<blockquote class="code">createdb -E latin1 eekboek_test</blockquote>
