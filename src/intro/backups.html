[%# $Id$ %]

<h2>Backups</h2>

<p>Alle waardevolle computergegevens moeten goed beveiligd worden en
de Eekboek boekhouding vormt daar geen uitzondering op. Toch biedt
EekBoek in tegenstelling tot de meeste andere boekhoudpakketten geen
backupfaciliteiten.</p>

<p>De reden daarvoor is eenvoudig: het zou overbodig zijn. Immers, in
tegenstelling tot de meeste andere boekhoudpakketten slaat EekBoek de
gegevens niet op in allerlei cryptische en moeilijk toegankelijke
bestanden. Zoals eerder beschreven kan de volledige administratie
worden vastgelegd in enkele tekstbestanden. En deze zijn erg
gemakkelijk te backuppen. En natuurlijk brengt u deze bestanden onder
een versiebeheersysteem zoals CVS of GIT.</p>

<p>Hetzelfde kan worden toegepast voor de actuele EekBoek database.
Het database management systeem biedt de mogelijkheid om een actuele
database te 'dumpen' in de vorm van een tekstbestand met SQL
opdrachten waarmee de database kan worden gereconstrueerd. En dit
tekstbestand kunt u weer onder een versiebeheersysteem brengen.</p>

<p>De aanbevolen werkwijze is daarom ook om periodiek, bijvoorbeeld
elke nacht, een dump van de database te maken, deze te updaten in het
versiebeheersysteem, en vervolgens de data in het versiebeheersysteem
te backuppen op een verwijderbaar medium. Op deze wijze zijn niet
alleen de actuele gegevens veilig, maar ook de historie ervan.</p>
