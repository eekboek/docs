[%# $Id$ %]

<h2>Werkwijze</h2>

<p>Zoals verderop in deze documentatie wordt beschreven, wordt een
EekBoek administratie bepaald door twee zaken: het <dfn>schema</dfn>
en de <dfn>mutaties</dfn>.</p>

<p>Het schema bepaalt de <em>structuur</em> van de administratie,
zoals het rekingschema, de dagboeken en BTW tarieven. Het schema wordt
aangemaakt en onderhouden in de vorm van een tekstbestand, dat bij
het aanmaken van de administratie eenmalig wordt geladen. Meer
hierover in <a href="../setup/schema.html#acc">Het vullen van de database
met de administratiegegevens</a>.</p>

<p>De mutaties (in bredere zin) bepalen de <em>inhoud</em> van de
administratie, zoals de debiteuren en crediteuren, openingsbalans, en
de eigenlijke boekingen.</p>

<p>Vanwege de batch-faciliteit van de <a
href="../ebshell/index.html">EekBoek shell</a> is het mogelijk ook
alle mutaties te onderhouden in een tekstbestand. Met een enkele druk
op de knop kan te allen tijde de gehele administratie opnieuw worden
opgebouwd door het verwerken van het schema en het mutatiebestand.</p>

<p>Natuurlijk is het ook mogelijk om incrementeel te werken, en steeds
interactief met de <a href="../ebshell/index.html">EekBoek
shell</a> mutaties toe te voegen. Of een combinatie: elke nieuwe
mutatie toevoegen aan het mutatiebestand en dan alleen de nieuw
toegevoegde mutaties via de batch-faciliteit verwerken. De meeste
tekst-editors beschikken over de mogelijkheid om een deel van een
tekstbestand naar een programma te sturen.</p>

<p>De EekBoek grafische shell (GUI), op dit moment nog in
ontwikkeling, werkt uiteraard incrementeel.</p>

<p>Te zijner tijd zal EekBoek ook de voorziening bieden om de actuele
inhoud van een administratie weer geheel weg te schrijven naar een
volledig mutatiebestand. En daarmee is de cirkel weer rond.</p>
