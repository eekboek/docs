[%# $Id$ %]

<h2>Werkwijze</h2>

<p>Zoals verderop in deze documentatie wordt beschreven, wordt een
EekBoek administratie bepaald door twee zaken: het <dfn>schema</dfn>
en de <dfn>mutaties</dfn>.</p>

<p>Het schema bepaalt de <em>structuur</em> van de administratie,
zoals het rekeningschema, de dagboeken en BTW tarieven. Het schema wordt
aangemaakt en onderhouden in de vorm van een tekstbestand, dat bij
het aanmaken van de administratie eenmalig wordt geladen. Meer
hierover in <a href="../setup/schema.html#acc">Het vullen van de database
met de administratiegegevens</a>.</p>

<p>De mutaties (in bredere zin) bepalen de <em>inhoud</em> van de
administratie, zoals de debiteuren en crediteuren, openingsbalans, en
de eigenlijke boekingen.</p>

<p>Vanwege de batch-faciliteit van de <a
href="../ebshell/index.html">EekBoek shell</a> is het mogelijk ook
alle mutaties te onderhouden in een tekstbestand. Met een enkele druk
op de knop kan te allen tijde de gehele administratie opnieuw worden
opgebouwd door het verwerken van het schema en het mutatiebestand.</p>

<p>Natuurlijk is het ook mogelijk om incrementeel te werken, en steeds
interactief met de <a href="../ebshell/index.html">EekBoek
shell</a> mutaties toe te voegen. Of een combinatie: elke nieuwe
mutatie toevoegen aan het mutatiebestand en dan alleen de nieuw
toegevoegde mutaties via de batch-faciliteit verwerken. De meeste
tekst-editors beschikken over de mogelijkheid om een deel van een
tekstbestand naar een programma te sturen.</p>

<p>De EekBoek grafische shell (GUI), op dit moment nog in
ontwikkeling, werkt uiteraard incrementeel.</p>

<a name="best4"></a><h2>Het 4-bestanden systeem</h2>

<p>De aanbevolen werkwijze omvat 4 bestanden.</p>

<p><strong>Het schema: <code>schema.dat</code></strong>
<br>De structuur van de administratie.
</p>

<p><strong>De relaties: <code>relaties.eb</code></strong>
<br>In dit bestand worden alle relaties gedefinieerd.
</p>

<p><strong>De openingsgegevens: <code>opening.eb</code></strong>
<br>Dit bestand bevat de openingsgegevens, zoals administratienaam,
BTW-periode en openingsbalans.
</p>

<p><strong>De mutaties: <code>mutaties.eb</code></strong>
<br>De boekingen. Voor een nieuwe administratie zal dit bestand nog
leeg zijn.</p>

<p>Het is mogelijk te werken met een <strong>2-bestanden
systeem</strong> door de relaties, opening en mutaties in een enkel
bestand te onderhouden. In de praktijk werkt dit echter minder
handig.</p>

<p>Tijdens het werken met de administratie kunnen nieuwe boekingen
worden toegevoegd aan het mutaties bestand. Nieuwe relaties komen
vanzelfsprekend in het relaties bestand. Het schema dient doorgaans
enkel te worden aangepast als nieuwe grootboekrekeningen nodig zijn.
De openingsgegevens zullen niet wijzigen.</p>

<p>Het is niet nodig na elke nieuwe boeking de gehele set bestanden
opnieuw te verwerken. Het is bijvoorbeeld handig om nieuwe boekingen
in een afzonderlijk bestandje op te nemen, dit bestandje te verwerken
in de bestaande administratie, en dan de inhoud ervan toe te voegen
aan het mutaties bestand.</p>

<h2>Import en Export</h2>

<p>Met behulp van de EekBoek import voorziening kan een set bestanden
eenvoudig worden verwerkt. Met de export voorziening kan te allen
tijde de volledige inhoud van de administratie weer worden
weggeschreven naar een volledige set bestanden. <br>Zie voor meer
informatie <a href="../inex.html">Import en Export</a>.</p>
