[%# $Id$ %]

<h2>In voorbereiding</h2>

<p>Het boeken van en naar grootboekrekeningen vindt plaats in
zogenaamde journaalposten. Per regel wordt daarin aangegeven of een
bedrag van of naar een rekening gaat (debet of credit). Hierbij kan
geen geld onderweg verdwijnen: het totaal van de geboekte regels van
en naar is altijd nul.</p>

<p>Hoewel de boekingsregels in een boekstuk altijd in balans zijn,
kunnen er toch verschillen ontstaan tussen debet en credit. Dit
gebeurt bijvoorbeeld als er debet van een balansrekening naar credit
van een resultaatrekening wordt geboekt. Wel is het verschil tussen
debet en credit in de balanskolom daardoor altijd gelijk maar
tegengesteld aan het verschil tussen debet en credit in de
resultaatkolom. De controle hierop noemt men de vermogensvergelijking:
het verschil tussen debet en credit in de resultaatkolom vormt het
ondernemingsresultaat. In de balanskolom vormt dit (identieke)
verschil de verandering in bezittingen en schulden.</p>

<p>Op ieder moment kan dus langs gescheiden wegen het
ondernemingsresultaat worden vergeleken met de toe- of afname van het
eigen vermogen.</p>

<p>Bij aanvang van het boekjaar worden alle resultaatrekeningen op nul
gezet. De balansrekeningen laat men ongemoeid. Het verschil tussen
debet en credit dat was ontstaan, gaat naar een speciaal daarvoor
aangewezen balansrekening, meestal "Winst" of "Resultaat vorige
boekjaar" genoemd, zodat ook daar het verschil tussen debet en credit
bij aanvang weer wegvalt.</p>


