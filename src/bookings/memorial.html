<h2>Het memoriaal</h2>

<p>In dagboeken van het type Memoriaal kunnen vrije boekingen worden
uitgevoerd, d.w.z. boekingen die niet zijn gekoppeld aan inkoop,
verkoop, bank en kas. Een typisch voorbeeld zijn afschrijvingen en
correcties.<p>

<p>Een memoriaal dagboek heet typisch &ldquo;Memoriaal&rdquo;. De
keuze van de naam is vrij, en er mogen meerdere memoriaal-dagboeken
tegelijk zijn.</p>

<p>Een memoriaal-boeking is in vrijwel alle opzichten hetzelfde als
het boeken van een giro- of bankafschrift, op deze verschillen na:
<ul>
  <li>Er hoeft geen grootboekrekening (tegenrekening) te zijn
      gekoppeld aan het memoriaal. Is dat niet het geval dan moet het
      boekstuktotaal nul zijn omdat een boeking immers altijd in
      balans moet zijn.</li>
  <li>Vrije boekingen waarop BTW moet worden toegepast zijn niet
      zonder meer mogelijk. Indien er wordt geboekt op een
      grootboekrekening waaraan een BTW tarief is gekoppeld dan moet
      een expliciete <a href="btw.html">BTW-specificatie</a> worden
      meegegeven. Zonder deze specificatie krijgt u de waarschuwing:
      &ldquo;Boekingen met BTW zijn niet mogelijk in een memoriaal. De
      BTW is op nul gesteld.&rdquo;
  </li>
</ul>

Zie verder bij <a href="bank.html">Giro- en Bankafschriften</a>.
