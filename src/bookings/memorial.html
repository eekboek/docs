<h2>Het memoriaal</h2>

<p>In dagboeken van het type Memoriaal kunnen vrije boekingen worden
uitgevoerd, d.w.z. boekingen die niet zijn gekoppeld aan inkoop,
verkoop, bank en kas. Een typisch voorbeeld zijn afschrijvingen en
correcties.<p>

<p>Een memoriaal dagboek heet typisch &lsquo;Memoriaal&rsquo;. De
keuze van de naam is vrij, en er mogen meerdere memoriaal-dagboeken
tegelijk zijn.</p>

<p>Een memoriaal-boeking is in vrijwel alle opzichten hetzelfde als
het boeken van een giro- of bankafschrift, op deze verschillen na:
<ul>
  <li>Er hoeft geen grootboekrekening (tegenrekening) te zijn
      gekoppeld aan het memoriaal. Is dat niet het geval dan moet het
      boekstuktotaal nul zijn omdat een boeking immers altijd in
      balans moet zijn.</li>
  <li>Vrije boekingen waarop BTW moet worden toegepast zijn niet
      zonder meer mogelijk. Indien er wordt geboekt op een
      grootboekrekening waaraan een BTW tarief is gekoppeld dan moet
      door toevoegen van &lsquo;<code>@<var>X</var></code>&rsquo;
      achter het bedrag expliciet worden aangegeven of, en zo ja hoe,
      het BTW tarief moet worden toegepast.</li>
</ul>

Zie verder bij <a href="bank.html">Giro- en Bankafschriften</a>.
