<h2>BTW (Omzetbelasting)</h2>

<p>Indien wordt geboekt op een grootboekrekening waaraan een
BTW-tarief is gekoppeld, dan zal dit voor deze boeking worden
doorberekend. Het opgegeven bedrag is dan het te boeken bedrag
inclusief BTW. Het is mogelijk hiervan af te wijken door een
expliciete BTW-specifcatie op te geven, zie verderop.</p>

<p>Er zijn drie factoren die een rol spelen bij het bepalen van de
omzetbelasting.</p>
<ol>
  <li>De BTW tariefgroep: Hoog, Laag, Priv&eacute;, Anders, of Nul.
      <br>Dit bepaalt de hoogte van de in rekening te brengen BTW, en
      waar deze op de BTW aangifte moet worden vermeld.</p></li>
  <li>Voor inkoop- en verkoopboekingen: de BTW-status van de relatie.
      <br>Bepalend is of de relatie binnen of buiten de EU is
      gevestigd, of dat BTW is verlegd.</p></li>
  <li>Of de boeking betrekking heeft op <em>Kosten</em>, 
      <em>Omzet</em>, of <em>Neutraal</em>.
      <br>BTW berekend op kostenboekingen wordt bij de uiteindelijke
      BTW aangifte verrekend als voorheffing. De BTW berekend op omzet
      moet bij de aangifte worden afgedragen. Daarnaast bepaalt deze
      indeling of een boeking zonder BTW, dus met tarief
      &lsquo;Nul&rsquo;, moet worden opgevoerd op de aangifte. Enkel
      boekingen op neutrale grootboekrekeningen worden niet
      meegenomen in de BTW aangifte.</p></li>
</ol>

<h2>BTW-specificatie in boekstukken</h2>

<p>Met een expliciete BTW-specificatie kan worden bepaald of op een
boeking BTW moet worden toegepast, en kan worden gekozen voor het hoge
of lage tarief. Tevens kan worden opgegeven of het te boekden bedrag
inclusief of exclusief BTW is. Tot slot kan worden bepaald of de
boeking betrekking heeft op kosten of omzet. Elk van deze onderdelen
mag ontbreken, en EekBoek zal dan de instellingen van de betreffende
grootboekrekening gebruiken.</p>

<p>Een BTW-specificatie wordt toegevoegd aan het te boeken bedrag in de
vorm &lsquo;<code>@<var>XX</var></code>&rsquo;.
<code><var>XX</var></code> bestaat uit drie onderdelen, die elk mogen
ontbreken.</p>

<h3>1. Het toe te passen BTW tarief</h3>

<table border="1" cellpadding="5" width="100%">
  <tr valign="top">
    <td width="50"><code>N</code></td>
    <td>(Neutraal) Pas geen BTW toe.</td>
  </tr>
  <tr valign="top">
    <td><code>H</code></td><td>(Hoog) Pas het hoge BTW tarief toe.</td>
  </tr>
  <tr valign="top">
    <td><code>L</code></td><td>(Laag) Pas het lage BTW tarief toe.</td>
  </tr>
  <tr valign="top">
    <td><code>0</code></td><td>(Het cijfer nul) BTW 0% toepassen.</td>
  </tr>
  <tr valign="top">
    <td><code><var>naam</var></code></td><td>Pas de BTW toe volgens
         de BTW code <code><var>naam</var></code>.</td>
  </tr>
  <tr valign="top">
    <td><code><var>n</var></code></td><td>Pas de BTW toe volgens de
	numerieke BTW code <code><var>n</var></code>.<br>
	Het gebruik hiervan wordt afgeraden.
    </td>
  </tr>
</table>

<p>Standaard wordt het BTW-tarief toegepast dat aan de betreffende
grootboekrekening is toegekend.

<p>Indien het tarief wordt opgegeven als &lsquo;<code>H</code>&rsquo;
of &lsquo;<code>L</code>&rsquo; en er zijn in het schema meerdere
tarieven opgegeven die daaraan voldoen, dan wordt vanaf versie 2.02
een waarschuwing gegeven en de numeriek laagste tariefcode gebruikt.

<h3>2. Inclusief/exclusief</h3>

<table border="1" cellpadding="5" width="100%">
  <tr valign="top">
    <td width="50"><code>-</code></td><td>Het opgegeven bedrag is <em>exclusief</em> BTW.</td>
  </tr>
  <tr valign="top">
    <td><code>+</code></td><td>Het opgegeven bedrag is <em>inclusief</em> BTW.</td>
  </tr>
</table>

<p>Het standaardgedrag wordt afgeleid van het BTW-type van de
betreffende grootboekrekening.
<p>(t/m versie 2.00) Deze aanduiding kan niet worden gebruikt
indien voorafgaand een numerieke BTW code is opgegeven.

<h3>3. Kosten/Omzet</h3>

<table border="1" cellpadding="5" width="100%">
  <tr valign="top">
    <td width="50"><code>K</code></td><td>De boeking betreft <em>Kosten</em>.</td>
  </tr>
  <tr valign="top">
    <td><code>O</code></td><td>(De letter O) De boeking betreft <em>Omzet</em>.</td>
  </tr>
</table>

<p>Standaard wordt de kosten/omzet indeling van de betreffende
grootboekrekening gebruikt. Deze aanduiding <em>moet</em> worden
opgegeven indien BTW moet worden toegepast bij boeking op een
balansrekening, of op een neutrale resultaatrekening.
<br>Voor boekingen in inkoop- en verkoopdagboeken, alsmede
boekingen gekoppeld aan een debiteuren of crediteurenbetaling
maakt het niet uit of kosten of omzet wordt aangegeven, in
deze gevallen bepaalt de debiteuren- of crediteurenrekening
altijd de aard van de boeking.

<h3>Voorbeelden</h3>

<blockquote class="code">inkoop 31-01 LCIER "Materiaal" 100,00</blockquote>
<p>Standaardboeking. Het toegepaste BTW tarief is het tarief dat is
gekoppeld aan de grootboekrekening die is gekoppeld aan deze relatie.
Dit tarief bepaalt tevens of het opgegeven bedrag inclusief of
exclusief BTW is.</p>

<blockquote class="code">inkoop 31-01 LCIER "Materiaal" 100,00@+</blockquote>
<p>Het opgegeven bedrag is inclusief BTW.</p>

<blockquote class="code">inkoop 31-01 LCIER "Materiaal" 100,00@L</blockquote>
<p>Pas het lage BTW tarief toe.</p>

<blockquote class="code">inkoop 31-01 LCIER "Materiaal" 100,00@L-</blockquote>
<p>Pas het lage BTW tarief toe. Het opgegeven bedrag is exclusief de BTW.</p>

<blockquote class="code">inkoop 01-10 LCIER "Materiaal" 100,00@h19-</blockquote>
<p>Pas BTW tarief &lsquo;<code>h19</code>&rsquo; toe. Het opgegeven bedrag is exclusief de BTW.</p>


<a name="Afr"></a><h2>BTW-afrondingen</h2>

<p>Bij het boeken in een Inkoop- of Verkoopdagboek wordt de BTW
berekend per boekstukregel. Soms worden in fakturen de boekstukregels
opgeteld, en daarover de BTW berekend. Hierdoor kunnen
afrondingsverschillen ontstaan. Wanneer aan een boeking een
totaalbedrag is meegegenve (de <code>--totaal</code> optie) zal het
boekstuktotaal niet kloppen met de opgegeven waarde en de boeking zal
dan worden geweigerd.

<p>EekBoek zal in dit geval echter eerst proberen zo'n boeking te
corrigeren door de BTW te herberekenen over het totaal van de
boekstukregels. Indien het opgeven totaalbedrag dan wel klopt met het
boekstuktotaal dan wordt een melding gegeven, en een
correctieboekstukregel aangemaakt.

<p>Indien deze voorziening ongewenst is kan deze worden afgezet met
de configuratie-optie <a href="../config.html#strategy_iv_vc"><code>iv_vc</code></a>.


<h2>Zie ook ...</h2>

<p><a href="../setup/schema.html#btwcodes">BTW codering in het schema.</a></p>
<p><a href="../reports/btw.html">De BTW aangifte.</a></p>
