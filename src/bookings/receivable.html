<h2>Verkoopfakturen</h2>

<p>Verkoopfakturen worden geboekt in een dagboek van het type Verkoop.
Zo'n dagboek heet typisch 'Verkoop' of 'Verkopen'. De keuze van de
naam is vrij, en er mogen meerdere verkoopdagboeken tegelijk zijn.</p>

<p>De naam van de boekingsopdracht is gelijk aan die van het dagboek.
We nemen hier als voorbeeld het dagboek 'Verkopen'.</p>

<p>Zoals alle boekingen bestaat ook de verkoopboeking uit twee delen: de
<dfn>boekstukkop</dfn> en een of meer <dfn>boekstukregels</dfn>.</p>

<p>Syntaxvoorbeeld van een boekstukkop:</p>

<blockquote class="code">verkopen:12 11-09-2005 Consultancy ACME</blockquote>

<p>De onderdelen:</p>

<table border="1" width="100%" cellpadding="5">
  <tr valign="top">
    <td><code>verkopen:12</code></td>
    <td>Het boekstuknummer. Dit bestaat uit de naam van het dagboek
	en het (vrij te kiezen) boekstuknummer, gescheiden door een
	dubbele punt '<code>:</code>'.
	<br>Het volgnummer mag worden weggelaten, in welk geval
	EekBoek zelf een volgnummer toekent. Het verdient echter
	aanbeveling om altijd expliciet een volgnummer op te geven.
    </td>
  </tr>
  <tr valign="top">
    <td><code>11-09-2005</code></td>
    <td>De boekingsdatum in <a href="../date.html">een van de ondersteunde vormen</a>.</td>
  </tr>
  <tr valign="top">
    <td><code>Consultancy</code></td>
    <td>De omschrijving van dit boekstuk.
	<br>Indien deze spaties bevat moeten er aanhalingstekens
	omheen worden geplaatst.
    </td>
  </tr>
  <tr valign="top">
    <td><code>ACME</code></td>
    <td>De code van de debiteur. Conventioneel wordt deze in
	hoofdletters gegeven, maar dit is niet vereist.</td>
  </tr>
</table>

<p>Syntaxvoorbeeld van een boekingsregel:</p>

<blockquote class="code">Werkzaamheden 369,82 8104</blockquote>

<p>De onderdelen:</p>

<table border="1" width="100%" cellpadding="5">
  <tr valign="top">
    <td><code>Werkzaamheden</code></td>
    <td>De omschrijving van deze boekstukregel.
	<br>Indien deze spaties bevat moeten er aanhalingstekens
	omheen worden geplaatst.
    </td>
  </tr>
  <tr valign="top">
    <td><code>369,82</code></td>
    <td>Het bedrag.
	<br>Een te ontvangen bedrag wordt als positief bedrag opgegeven,
	een debitering als negatief bedrag.
	<br>Achter het bedrag mag een <a href="btw.html">BTW-specificatie</a> worden opgegeven.
    </td>
  </tr>
  <tr valign="top">
    <td><code>8104</code></td>
    <td>De grootboekrekening waarop dit bedrag moet worden
	geboekt. Deze rekening behoort een omzetrekening te zijn.</td>
  </tr>
</table>

<p>Zoals gezegd kan een boekstuk meerdere regels bevatten. Dit wordt
voornamelijk bepaald door de aard van de faktuur. De som van alle
bedragen is het boekstuktotaal. Dit wordt geboekt op de vaste
tegenrekening voor verkoopboekingen (zie <a
href="../stdacc.html">Koppelingen</a>).</p>

[% PROCESS "$page.dir/oneline.tt" %]

<p>Tot slot is het mogelijk het boekstuktotaal te verifiëren door aan
de boekingsopdracht de optie '<code>--totaal=<var>bedrag</var></code>'
toe te voegen.</p>

<h3>Creditering van verkoopfakturen</h3>

<p>Met het crediteren van een verkoopfaktuur wordt deze niet
automatisch als afgewerkt beschouwd. In het overzicht <a
href="../reports/unpaid.html">Openstaande Posten</a> zullen dus zowel
de oorspronkelijke, als de credit-faktuur worden getoond.</p>
<p>De beide boekingen dienen daarom tegen elkaar te worden weggeboekt
in een <a href="memorial.html">memoriaalboeking</a>, bijvoorbeeld:

<blockquote class="code">memoriaal 20-11-2005 Creditering \
  deb ACME Werkzaamheden 369,82 \
  deb ACME "Creditering Werkzaamheden" -369,82
</blockquote>

