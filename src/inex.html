<h2>Import en Export</h2>

<p>Een EekBoek administratie kan te allen tijde worden
ge&euml;xporteerd in de vorm van een set EekBoek bestanden, zoals
beschreven in <a href="intro/working.html">Werkwijze</a>. Deze set
bestanden kan vervolgens weer worden ge&iuml;mporteerd. De
resulterende administratie is dan zoveel mogelijk identiek aan het
origineel.</p>

<p>Ook is het mogelijk een zogenaamde <a href="#XAF">XML Auditfile
Financieel</a> (XAF) te produceren ten behoeve van accountantskantoren
en de belastingdienst.</p>

<h3>Export</h3>

<p>De opdracht tot exporteren is <code>export</code> en heeft
&eacute;&eacute;n argument: de bestemming. Dit kan zowel een
bestandsnaam zijn, als een directory, welke zo nodig wordt
aangemaakt.</p>

<blockquote class="code">export --dir=<var>directory</var></blockquote>

<p>Het is ook mogelijk deze opdracht direct op de command-line uit te voeren:</p>

<blockquote class="code">ebshell --export --dir=<var>directory</var></blockquote>

<p>In de opgegeven directory worden de volgende bestanden geplaatst:</p>

<ul>
<li>Het schema: <code>schema.dat</code></li>
<li>De relaties: <code>relaties.eb</code></li>
<li>De openingsgegevens: <code>opening.eb</code></li>
<li>De mutaties: <code>mutaties.eb</code></li>
</ul>

<p>Indien wordt ge&euml;xporteerd naar een bestand:</p>

<blockquote class="code">export --file=<var>archive</var></blockquote>

<p>Dit cre&euml;ert het opgeven bestand met daarin alle benodigde
data. Een eventueel reeds bestaand bestand wordt daarbij overschreven.</p>
<p>Het export-bestand is een ZIP file met daarin de eerdergenoemde
bestanden. Het kan daarom ook met standaard <code>zip</code> utilities worden
benaderd, bijvoorbeeld:</p>

<blockquote class="code">$ <strong>unzip -v export.ebz</strong>
Archive:  export.ebz
Export van dataset sample aangemaakt door EekBoek op 2008-08-24
 Length   Method    Size  Ratio   Date   Time   CRC-32    Name
--------  ------  ------- -----   ----   ----   ------    ----
    9981  Defl:N     3376  66%  08-24-08 17:54  766dfc1a  schema.dat
     540  Defl:N      268  50%  08-24-08 17:54  2cb8b17d  relaties.eb
     726  Defl:N      384  47%  08-24-08 17:54  500ae1a9  opening.eb
    4797  Defl:N     1183  75%  08-24-08 17:54  fc5f1b0e  mutaties.eb
--------          -------  ---                            -------
   16044             5211  68%                            4 files
</blockquote>

<h3>Import</h3>

<p>Met de opdracht <code>import</code> wordt een eerder aangemaakt
export bestand of set exportbestanden weer ge&iuml;mporteerd.</p>

<blockquote class="code">import --dir=<var>directory</var>
import --file=<var>archive</var></blockquote>

<p>Het is ook mogelijk deze opdracht direct op de command-line uit te
voeren. Daarbij wordt, indien nodig, de database automatisch
aangemaakt:</p>

<blockquote class="code">ebshell --import --dir=<var>directory</var>
ebshell --import --file=<var>archive</var></blockquote>

<p>In dit geval moeten de <code>--import</code> en
<code>--file</code> of <code>--dir</code> opties achteraan de
opdrachtregel staan. </p>

<a name="XAF"></a><h3>Aanmaken XML Auditfile Financieel</h3>

<p>Iedere ondernemer krijgt op gezette tijden te maken met een
controle van de Belastingdienst. E&eacute;n van de meest tijdrovende
bezigheden daarbij is het verzamelen en overzichtelijk maken van de
gegevens die de Belastingdienst voor de controle nodig heeft. Om te
komen tot administratieve lastenverlichting voor het bedrijfsleven
heeft de Belastingdienst in 1999 de Auditfile ontwikkeld, waarin de
meeste gegevens die voor de controle noodzakelijk zijn, zijn
opgenomen. Door technische vooruitgang heeft het XML-platform daarna
de XML Auditfile Financieel ontwikkeld. Het platform is een
samenwerkingsverband van SRA (samenwerkende registeraccountants &amp;
accountants-administratieconsulenten), softwareleveranciers en de
Belastingdienst.</p>

<p>In tegenstelling tot de &lsquo;oude&rsquo; Auditfile kunt u met de
XML Auditfile Financieel maximaal gebruik maken van de mogelijkheden
om gegevens uit te wisselen tussen de verschillende
standaardpakketten, zoals die worden gebruikt in de
accountantspraktijk.</p>

<p>De opdracht tot aanmaken van een XAF is <code>export</code> en
heeft &eacute;&eacute;n verplicht argument: de bestemming.</p>

<blockquote class="code">export --xaf=<var>bestand</var></blockquote>

<p>Daarnaast kan met <code>--boekjaar=<var>code</var></code> een ander
dan het huidige boekjaar worden geselecteerd.</p>

<p><em>EekBoek exporteert op dit moment een partieel, doch bruikbaar
XAF bestand.</em></p>
